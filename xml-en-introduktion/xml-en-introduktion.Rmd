---
title: "XML: En introduktion"
author:
- "Björn Ekström"
- "Maria Idebrant"
- "Mikael Gunnarsson"
site: "bookdown::bookdown_site"
output:
  bookdown::gitbook: default
header-includes:
  - \usepackage[nswedish]{babel}
documentclass: book
biblio-style: apalike
link-citations: yes
bibliography: bib.bib
---

# Inledning

![](img/xml.png) 
[@dreftymac_xml_2019]

Välkommen till den här introduktionen till XML. Genom detta material kommer du lära dig vad XML är och vad det används till, hur XML skrivs samt hur du gör en egen XML-fil. 

# Vad är XML?

XML står för eXtensible Markup Language och är ett så kallat märkspråk som syftar till datautbyte mellan system. XML skapades 1996 och skapades ursprungligen för att möta utmaningarna med storskalig elektronisk publicering. XML har sedan dess haft en betydelsefull roll i datautbyte inom och utanför webben [@w3c_extensible_2016]. XML definierar en uppsättning regler för att koda dokument i format som är läsbara både för människor och datorer. XML bygger på principer om återanvändbar data där innehållet lagras separat från utseendet och märks enligt standardiserade riktlinjer.

> XML is one of the most widely-used formats for sharing structured information today: between programs, between people, between computers and people, both locally and across networks.

[@quin_xml_nodate-1].

## Webbflöden

XML kan till exempel ta sitt uttryck i RSS (Rich Site Summary) genom ett nyhetsflöde på en webbplats. Bilden nedan visar en nyhet på Högskolan i Borås webbplats.

![](img/1.png)

Genom att presentera innehållet i den röda kvadraten i XML så kan det visas på olika sätt, på olika ställen, både inom och utom den egna webbplatsen. Nedan återges den rena RSS-koden som tar olika uttryck beroende på vilka riktlinjer som anges för den.

```xml
<rss xmlns:dc="http://purl.org/dc/elements/1.1/" version="2.0">
	<channel>
		<title>RSS-HB</title>
		<link>http://www.hb.se/</channel>
		<description>Nyheter från HB</description>
   		<item>
     		<title>Belyser folkbibliotekets roll i det digitala samhället</title>
      		<link>http://www.hb.se/Om-hogskolan/Aktuellt/Nyhetsarkiv/2018/Maj/
      		Belyser-folkbibliotekets-roll-i-det-digitala-samhallet/</link>
      		<description>Allt färre besöker folkbiblioteken. 
      			Sociala medier sägs ibland ta över en del av 
      			folkbibliotekens traditionella informations- och 
      			kulturförmedlande roll. Hur ser då folkbibliotekens 
      			sociala existensberättigande ut? Den frågan 
      			behandlar Katarina Michnik, nydisputerad i 
      			Biblioteks- och informationsvetenskap vid Högskolan 
      			i Borås, i sin doktorsavhandling.</description>
     		<guid>http://www.hb.se/Om-hogskolan/Aktuellt/Nyhetsarkiv/2018/Maj/
     		Belyser-folkbibliotekets-roll-i-det-digitala-samhallet/</guid>
      		<pubDate>Wed, 16 May 2018 08:30:00 GMT</pubDate>
    	</item>
```

Samma innehåll kan genom en RSS-läsare prenumereras på och läsa i separata  program och applikationer. Då kan innehållet visas på det här sättet:

![](img/2.png)

På högskolans webbplats förstasida så finns också nyheten representerad men där har en nyhet från Textilhögskolan publicerats senare. Enligt specificerade regler visas då nyheten ovan på ett annat sätt. Men märk väl att det är samma innehåll, det visas bara på olika sätt beroende på regler som tillämpas.

![](img/3.png)

## I praktiken

XML kan dock användas till mycket mer än nyhetsflöden. Det är ett sätt att representera data, till exempel en katalogpost i ett bibliotekssystem, visualiserad statistik, en teknisk dokumentation eller en kontrollerad vokabulär. Det går alltså att beskriva data i många olika syften.

Eftersom olika datatyper skiljer sig kan det vara svårt att skapa generella regler för beskrivning av alla datatyper. Därför går det att skapa ramverk, så kallade tillämpningar, som kan appliceras på olika typer av ändamål. I exemplet med den tidigare nyheten handlade det om en tillämpning av XML som heter RSS. Vill man istället arbeta med katalogposter så finns det en tillämpning som heter MARC/XML. På så sätt går det att göra regler som är mer specifika för olika typer av innehåll.

XML har därför en uppsättning skrivregler för vilka tecken som används, ortografiska regler, och i vilken ordning man skriver dem, syntaktiska regler. Det finns dock inga grammatiska regler, det bestäms i förhållande till respektive tillämpning. Det är alltså ett sätt att skapa nya märkspråk.

## Hur fungerar märkspråk?

Här är ett exempel på en text utan markup. Det finns inga skiljetecken och inga mellanrum:

> faithisafineinventionforgentlemenwhoseebutmicroscopesareprudentinanemergency!

När vi talar så gör vi ofta det utan att direkt tänka på dessa regler. Men i skriven form blir det mycket svårförståeligt. Därför går det att märka upp språket så att det enklare går att se vad som menas. Med märkspråk används vissa tecken för att berätta något om innehållet. Exakt vilka tecken det är beror på det märkspråk som används.

Ett enkelt sätt att visa att det rör sig om nån form av vers kan göras genom att märka upp texten med mellanslag.

> faith is a fine invention for gentlemen who see but microscopes are prudent in an emergency!

Genom att dessutom märka upp följande text med reserverade tecken, radbrytningar och emfaser i  HTML...

```html
&quot;Faith&quot; is a fine invention<br>
For Gentlemen who <em>see!</em>
But Microscopes are prudent</br>
In an Emergency!
```

...blir det lättare att läsa texten, och att se att det faktiskt rör sig om en dikt av Emily Dickinson:

> ”Faith” is a fine invention
>
> For Gentlemen who *see*!
>
> But Microscopes are prudent
>
> In an Emergency!

[@dickinson_faith_1860]

### Exempel: HTML, LaTeX, RSS

Här följer nu ett antal exempel på märkspråk. Detta är dock enbart utdrag, och inte hela dokument.

#### HTML

HTML används till webbplatser. Det liknar XML i användandet av märken och `<`- samt `>`-tecken. 

```html
<h1>Detta är en rubrik</h1>
<p>och detta är ett <em>stycke</em>.</p>

```

Detta är ett exempel på märken som anger hur elementen ska visas. `<h1>` står för heading 1, alltså rubrik 1. `<p>` står för paragraph, alltså stycke. `<em>` står för emphasis, alltså betoning. Således går det att märka upp vad olika delar är; vad som är rubriker, vad som är stycken, vad som är länkar, etc. Sedan går det att koppla en stilmall till uppmärkningen, för att visa hur webbsidan som helhet ska se ut.

#### LaTeX (Lamport TeX)

Det andra exemplet är LaTeX, som används på ungefär samma sätt men används vid typsättning av t ex dokument och presentationer. 

```latex
\begin{frame}{Rubrik för sidan}
…och innehåll.
\end{frame}
```

Istället för att skriva en text i t ex Microsoft Word så skriver man texten med uppmärkning kring vad som är rubriker och så vidare. Uppmärkningen kompileras sedan och ger ett utfall. Här används `\` och `{}` för att visa vad som ska märkas upp som vad, exempelvis `\begin` och `{frame}{Rubrik för sidan}`.

#### RSS (Rich Site Summary)

Det sista exemplet återgår till RSS. Det används som tidigare nämnt för att ge upphov till nyhets- och bloggflöden för att möjliggöra prenumeration. 

```xml
<title>RSS – HB</title>
<link>http://www.hb.se</link>
<description>Nyheter från HB</description>
```

Här finns flera likheter med HTML, med skillnad kring vad som står inom taggarna. HTML kan för den delen också skrivas som XML. Kortfattat kan man säga att vad som skiljer olika XML-tillämpningar åt är vad som står inom taggarna, med hänvisning till vad de ska användas till.

# Att skriva XML

I det här avsnittet beskrivs hur XML skrivs, dess beståndsdelar, uppbyggnad, tillämpningar och användande av stilmallar.

## Beståndsdelar

### Märke

Som beskrivet ovan så märks text med hjälp av `<`- och `>`-tecken. Detta kallas märke eller tagg:

```xml
<tagg>
```

Märken avslutas genom att man upprepande skriver taggen en gång till, då med ett `/`.

```xml
<tagg></tagg>
```

#### Exempel

Här följer ett exempel där en sträng som representerar namnet på författaren Karin Boye har uppmärkts med ett märke som talar om att hon just är en författare. Detta görs genom `<author`-märket.

```xml
<author>Karin Boye</author>
```

Vad märket kan heta och innefattar kan vara godtyckligt, men kan också vara styrt av riktlinjer i separata filer. Om inga sådana riktlinjer finns så kan det vara rimligt att använda uppmärkningar som gör det enkelt att förstå vad som innefattas inom märkena. 

### Element

Ett inledande märke, ett avslutande märke och innehållet däremellan innefattar tillsammans ett element:

```xml
<tagg>Elementinnehåll</tagg>
```

Notera att XML skiljer på små och stora bokstäver. Detta är alltså ogiltig XML:

```xml
<TAGG>Elementinnehåll</tagg>
```

### Attribut

Ett element kan också ha ett eller fler attribut. Detta tillsammans med ett attributvärde skrivs med hjälp av `=""`-tecken inuti det inledande märket. 

```xml
<tagg attribut="attribut">Elementinnehåll</tagg>
```

För att exempelvis ge upphov till en uppmärkning av författaren Karin Boye som modernist, går det att skriva följande:

```xml
<author type="modernist">Karin Boye</author>
```

### Entitetsreferenser och reserverade tecken

Entitetsreferenser är förkortningar som kan användas istället för de tecken som används i själva XML-koden. Ett exempel på sådana tecken är reserverade tecken så som `<` och `>`, som används för att visa vad märken är, och kan därför inte användas i själva texten. Därför används entitetsreferensen `&gt;` istället.

5 > 4 blir

5 `&gt;` 4

Det finns fler sådana reserverade tecken. Generellt känns dessa entitetsreferenser igen på just `&`-tecknet i början och `;`-tecknet i slutet.

| Reserverat tecken | Entitetsreferens   |
| :----------------:|:---------:|
| &                 | `&amp;`   |
| ’                 | `&apos;`  |
| >                 | `&gt;`    |
| <                 | `&lt;`    |
| ”                 | `&quot;`  |

## Uppbyggnad

### XML-deklaration

Det är en fördel, men inte tvingande, att inleda en XML-fil med en XML-deklaration. En sådan anger just att filen är en XML-fil. XML-deklarationen ska ligga absolut först i XML-filen, inte ens mellanslag före är tillåtet.

```xml
<?xml version="1.0" encoding="UTF-8"?>
```

### Prolog

XML-deklarationen läggs i en så kallad prolog, vilket är allt som ligger före ett rotelement. Prologen kan också innehålla hänvisningar till innehållsregler (t ex en DTD (Document Type Definition)) eller en stilmall (t ex en XSL (eXtensible Stylesheet Language)). Inom ramen för den här kursens, och för att ge upphov till en tesaurus, används en DTD-fil som en del av de regler som gäller för XML-tillämpningen SKOS (Simple Knowledge Organization System).

### Rotelement

Efter prologen följer innehållet. Innehållet omgärdas alltid av ett, och enbart ett, rotelement. Inom rotelementet går det att lägga till hur många andra element som helst. Det måste finnas ett rotelement.

```xml
<rotelement>

<!-- Här går det att lägga till fler element. -->

</rotelement>
```

### Exempel: Prolog, rotelement och element

I det här exemplet återges XML-prologen följt av rotelementet `<authorindex>`. Inom rotelementet finns två författare representerade. Karin Boye, som är uppmärkt som modernist, och Bret Easton Ellis, som är uppmärkt som postmodernist.

```xml
<?xml version="1.0" encoding="UTF-8"?> <!-- Prolog. -->
<authorindex> <!-- Rotelementets början. -->
<author type="modernist">Karin Boye</author> <!-- Element med attribut och attributvärdet modernist. -->
<author type="postmodernist">Bret Easton Ellis</author> <!-- Element med attribut och attributvärdet postmodernist. -->
</authorindex> <!-- Rotelementets slut. -->
```

## Tillämpningar

XML-tillämpningar är de regler som tidigare nämnts, tillsammans med de regler som avser vad element och attribut får heta, i vilken ordning de får komma, samt vilket innehåll de får ha.

Dessa tillämpningar kan anges i en extern fil i form av t ex en DTD (Document Type Definition), som hänvisas till i prologen.

```xml
<?xml version="1.0" encoding="UTF-8"?>
<!DOCTYPE regler SYSTEM "regler.dtd"?> <!-- Hänvisning till DTD. -->
```

DTD-filen avser att kontrollera att koden är skriven på ett sätt som följer avsedda regler. Ett XML-redigeringsprogram så som oXygen, EdiTiX eller XMLSpear kan hjälpa till att kontrollera att dessa regler följs. Andra regler som kan beskriva XML-tillämpningar kan utgöra t ex XML-scheman. Som tidigare nämnt använder sig den här kursen av en DTD som innehåller regler enligt SKOS, vilket är ett bra stöd vid arbete med inlämningsuppgiften. Anledningen till användandet av dessa regler är att säkerställa att datorn förstår och tolkar XML-koden på ett korrekt vis och därmed att data ska bli maskinläsbar.

## Stilmallar

En fördel med XML är som tidigare nämnt att det går att skilja på innehåll och utseende. Utseendet regleras med hjälp av stilmallar, som bestämmer hur innehållet ska visas. Även dessa hänvisas till i prologen, på det sätt som visas i tredje kodraden genom en XSL-fil.

```xml
<?xml version="1.0" encoding="UTF-8"?>
<!DOCTYPE regler SYSTEM "regler.dtd"?>
<?xml-stylesheet type="text/xsl" href="stilmall.xsl"?> <!-- Hänvisning till XSL. -->
```

Genom att ange olika stilmallar går det att ange att samma innehåll ska visas på olika sätt; vilken information som ska visas, med vilka typsnitt, storlekar, färger och så vidare. Till inlämningsuppgiften kommer ett par färdiga stilmallar användas, vilka hänvisas till i prologen varpå koden kommer att visas på olika sätt.

# Installera ett XML-program

Till inlämningsuppgiften är det fördelaktigt att använda ett program som automatiskt kan avgöra om XML-koden är giltig och valid. Ladda ner och installera ett av följande program:

* [oXygen](https://www.oxygenxml.com) - En *academic license* kostar $99.
* [EditiX](http://www.editix.com) - En licens kostar $39.
* [XMLSpear](http://www.donkeydevelopment.com) - Gratis, kräver Javainstallation som också är gratis.

För Mac kan det ibland uppstå problem med att öppna XMLSpear genom att bara klicka på ikonen efter installation. Lägg då mappen XMLSpear i Program, öppna programmet Terminal (Program > Verktygsprogram > Terminal) och kör följande skript för att öppna XMLSpear:

`cd /Applications/XMLSpear && sh XMLSpear.sh`

# Skapa en XML-fil

Tanken med denna del av XML-introduktionen är att visa hur det går att skapa en egen XML-fil.

Inledningsvis är det viktigt att poängtera att specialtecken så som å, ä och ö inte bör finnas med i XML-filers namn. Mellanslag bör också undvikas. Filändelsen ska vara `.xml`. Detta för att XML-redigeringsprogram lätt ska kunna hitta sökvägen till XML-filen.

Följande anvisningar görs i XML-redigeringsprogrammet XMLSpear. Liknande principer gäller för programmen Oxygen och EdiTiX.

Om du har en Chromebook så kan du skriva din XML-kod i ett textredigeringsprogram, t ex Text. Programmet går att hämta på följande länk: https://chrome.google.com/webstore/detail/text/mmfbcljfglbokpmkimbfghdkjmjhdgbg. Använd en webbtjänst för att validera välformigheten i koden, t ex http://xmlvalidator.new-studio.org/.

## Öppna XMLSpear

Bilden nedan visar hur det ser ut när XMLSpear öppnas. I spalten till vänster syns ett dokumentträd. Under det finns en ruta med filinformation. Huvudvyn är den stora rutan till höger. Under den finns en konsol där meddelanden om filen skrivs ut.

![](img/xmlspear.png)

## Öppna en ny fil

Öppna en ny fil genom att klicka på *Arkiv/File* och välj *New*.

![](img/xmlspear1.png)

Välj sedan *XML file* i listan över dokumenttyper.

![](img/newdoc.png)

XMLSpear skapar då en ny XML-fil.

![](img/xmlspear2.png)

## Bestäm märken och element

Överst finns prologen med en XML-deklaration. Under den finns en kommentar i form av `<!-- created with XMLSpear -->`. Kommentarer visas inte när XML-filen renderas i en webbläsare. Kommentarer är bra för att märka upp delar av koden, för en själv eller för andra.

Detta exempel syftar till att skapa en förteckning över bibliografisk poster av böcker. Posten ska avse information rörande titel, författare, utgivningsår, förlag och förlagsort.

Inledningsvis bestäms märken som motsvarar denna information. Inom dessa märken skrivs sedan strängar med text där subjekten, det vill säga de böcker som avses beskrivas i varje post, kommer inrymmas. Lämpliga märken för varje beskrivning kan till exempel utgöra:

| Information  | Märke         |
| :-----------:|:-------------:|
| Bok          | `<book>`      |
| Titel        | `<title>`     |
| Författare   | `<author>`    |
| Utgivningsår | `<pubyear>`   |
| Förlag       | `<publisher>` | 
| Förlagsort   | `<pubplace>`  |

Ett rotelement behövs också som inramar de böcker som ska förtecknas. För enkelhets skull kallas rotelementet för `<books>`. Detta skrivs som bekant som första element.

## Skapa ett rotelement

Rotelementet vi ska använda heter alltså `<books>` och skrivs med inledande och avslutande märke:

```xml
<books>
</books>
```

![](img/xmlspear3.png)

## Lägg till ytterligare element

Fyll sedan rotelementet med ytterligare ett element som avser *en* bok. Enligt tabellen ovan heter detta element `<book>`.

```xml
<books>
  <book>
  </book>
</books>
```

![](img/xmlspear4.png)

Inom `<book>` ska sedan information om titel, författare, utgivningsår, förlag och förlagsort beskrivas. För enkelhets skulle skriver vi sedan ut varje respektive element inom `<book>`.

```xml
<books>
  <book>
    <title></title>
    <author></author>
    <pubyear></pubyear>
    <publisher></publisher>
    <pubplace></pubplace>
  </book>
</books>
```

![](img/xmlspear5.png)

## Lägg till bibliografisk information

Härnäst går det att fylla elementen med information om en specifik bok. Som exempel används här Libris-posten för [http://libris.kb.se/bib/29291](Karin Boyes *Moln*, utgiven 1922).

```xml
<books>
  <book>
    <title>Moln : dikter</title>
    <author>Karin Boye</author>
    <pubyear>1922</pubyear>
    <publisher>Bonnier</publisher>
    <pubplace>Stockholm</pubplace>
  </book>
</books>
```

![](img/xmlspear6.png)

Detta utgör en enkel bibliografisk post. Filen är dessutom välformad, vilket syns i konsolen.

## Icke välformad XML

Som tidigare nämnt reagerar XML-redigeraren på inkonsekvent användande av märken. Om ett av märkena i ett element skrivs med versaler så genereras ett felmeddelande i konsolen.

```xml
<books>
  <book>
    <title>Moln : dikter</title>
    <author>Karin Boye</author>
    <pubyear>1922</pubyear>
    <publisher>Bonnier</publisher>
    <pubplace>Stockholm</pubplace>
  </BOOK> <!-- Inkonsekvent benämning av märke i <book>-elementet. -->
</books>
```

![](img/xmlspear7.png)

`[10:5]: The element type "book" must be terminated by the matching end-tag "</book>".`

## Lägg till ytterligare en bok

För att lägga till ytterligare en bok i vår förteckning över bibliografiska poster så används samma element för uppmärkning men med annat innehåll. Detta exemplifieras här med Libris-posten för [Bret Easton Ellis *Lunar Park*, utgiven 2005](http://libris.kb.se/bib/9814160), som läggs i ett separat `<book>`-element under Boyes bok.

```xml
<books>
  <book>
    <title>Moln : dikter</title>
    <author>Karin Boye</author>
    <pubyear>1922</pubyear>
    <publisher>Bonnier</publisher>
    <pubplace>Stockholm</pubplace>
  </book>
  <book>
    <title>Lunar Park</title>
    <author>Bret Easton Ellis</author>
    <pubyear>2005</pubyear>
    <publisher>Knopf</publisher>
    <pubplace>New York</pubplace>
  </book>
</books>
```

![](img/xmlspear8.png)

## Avslutningsvis

Detta är de grundläggande principerna för att skriva XML, vilka är fördelaktiga att ha med sig till föreläsningen om tesauruskonstruktion med SKOS. Ställ gärna frågor i diskussionsforumet i Pingpong om något är oklart.

I allmänhet gäller det att inte vara rädd att göra fel vid kodning. Försök att identifiera eventuella felmeddelanden och korrigera dessa. Det kan också vara behjälpligt att kopiera felmeddelandena och söka efter dem på webben. Chansen är stor att någon annan har stött på samma problem tidigare, ställt en fråga i ett diskussionsforum och fått hjälp med sitt problem.

Lycka till!

# Referenser